Önce bir kaç damla yaş gözlerimden süzüldü
İnanmadım yıkıldım senin miydi bu düğün.
Hıçkırdım sendeledim bacaklarım çözüldü
Yoksa sen değil miydin o uğruna öldüğüm.
 
Aklımdan gecti birden bütün davranışların
Tamamlıyordun beni aynıydı her şeyimiz.
En büyük desteğimdi sihirli bakışların
Her zaman yanımdaydın çok mutluyduk ikimiz.
 
Gözlerim bulutlandı başım öne eğildi
Yalan değil olamaz duymadın feryadımı.
Bütün bu gördüklerim birer gercek değildi.
Benim değilsin artık boşver unut adımı.